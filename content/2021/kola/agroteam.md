---
name: Sekcja Argo Team
website: ---
video: https://bit.ly/argo-team
baseLocation: Wydział Mechaniczny
---
Należąca do Koła Naukowego Robotyków sekcja „Argo Team” skupia pasjonatów budowania robotów, eksploracji kosmosu i przemysłu kosmicznego. W „Argo Team” powstają analogi łazików marsjańskich. Studenci skonstruowali już osiem takich maszyn i mają na koncie wiele nagród, m.in. trzykrotne mistrzostwo świata w prestiżowych zawodach University Rover Challenge w Stanach Zjednoczonych.Ich łaziki są wizytówką technologiczną regionu i Polski, czego przykładem jest udział w światowych wystawach Expo (w Mediolanie i Dubaju). Koło naukowe daje też studentom szansę na współpracę z przedstawicielami znaczących firm z różnych branż. Od 2011 roku reprezentanci Wydziału Mechanicznego stale utrzymują się w pierwszej dziesiątce najlepszych na świecie drużyn konstruujących analogi łazików marsjańskich. 