---
section: Opłaty za studia / Elektroniczna legitymacja studencka
bgcImage: /images
pageNumber: 32
---

## Opłaty za studia

Osoba studiująca na studiach stacjonarnych nie wnosi opłat za kształcenie. Opłaty tzw. czesnego dokonuje wyłącznie student studiów niestacjonarnych.

[Wysokość opłaty ustalana jest przed rozpoczęciem rekrutacji dla studentów rozpoczynających studia w danym roku akademickim w rozbiciu na semestry. Ustalona opłata nie ulega zmianie przez cały tok studiów, można też wnosić ją w ratach.]()

Jeśli student nie zaliczy jakiegoś przedmiotu, uczelnia pobiera opłatę za powtarzanie określonych zajęć z powodu niezadowalających wyników w nauce.

[Opłaty za powtarzanie pobierane są zarówno na studiach stacjonarnych, jak i niestacjonarnych.]()

Poza opłatą za powtarzanie oraz za czesne Politechnika Białostocka pobiera opłaty za usługi edukacyjne związane z:

- kształceniem na studiach w języku obcym,
- prowadzeniem zajęć nieobjętych programem studiów,
- kształceniem cudzoziemców na studiach stacjonarnych w języku polskim.

Wysokość tych opłat ustala
co roku rektor przed rozpoczęciem
rekrutacji.

## Elektroniczna legitymacja studencka

[Elektroniczna legitymacja studencka (ELS),]() którą otrzymasz jako student Politechniki Białostockiej, to plastikowa karta z wbudowanym układem elektronicznym. ELS należy odnawiać co semestr w dziekanacie i okazywać np. na żądanie prowadzącego podczas egzaminu bądź kolokwium. Podanie o jej wydanie znajdziesz w systemie IRK, po zalogowaniu się na swoje konto kandydata.

ELS może, po odpowiednim aktywowaniu, posiadać dodatkowe funkcje:

- karty bibliotecznej. Szczegóły na: [biblioteka.pb.edu.pl](http://biblioteka.pb.edu.pl)
- karty płatniczej do Konta Przekorzystnego założonego w Banku Pekao S.A. Szczegóły na: [pekao.com.pl](https://www.pekao.com.pl)
- Białostockiej Karty Miejskiej (ELS może być nośnikiem elektronicznego biletu okresowego). Szczegóły na: [komunikacja.bialystok.pl](https://komunikacja.bialystok.pl)

[32]
