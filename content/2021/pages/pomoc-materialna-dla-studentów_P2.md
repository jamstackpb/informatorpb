---
section: Pomoc materialna dla studentów
bgcImage: /images
pageNumber: 34
onImgContent:
  - head: Kiedy należy złożyć wniosek o stypendium?
  - content: Wszystkie świadczenia przyznawane są na wniosek studenta. Wnioski studenci składają w dziekanacie swojego wydziału w regulaminowym terminie, dlatego warto zajrzeć na stronę uczelni jeszcze przed rozpoczęciem roku akademickiego, aby zdążyć przygotować wszystkie potrzebne dokumenty.
---

student o dochodzie nieprzekraczającym 1043,90 zł miesięcznie na osobę w rodzinie ma ustawowo zapewnione otrzymanie stypendium socjalnego. Stypendium przyznaje się na wniosek studenta, dlatego nawet jeśli student znajdzie się w powyższej grupie, musi pamiętać o złożeniu wniosku, aby otrzymać stypendium socjalne. W szczególnie uzasadnionym przypadku student może otrzymać zwiększenie stypendium socjalnego.

### Zapomoga

Zapomogę może otrzymać student, który znalazł się przejściowo w trudnej sytuacji życiowej, spowodowanej np. śmiercią lub chorobą członka rodziny, chorobą studenta, klęską żywiołową (pożar, powódź), urodzeniem dziecka czy innymi okolicznościami losowymi (w tym utratą źródła dochodu spowodowaną ograniczeniami w funkcjonowaniu pracodawców związanym z ogłoszonym na obszarze Rzeczypospolitej Polskiej stanem epidemii), które mają znaczący wpływ na pogorszenie jego sytuacji życiowej.

### Stypendium ministra

O stypendium ministra może ubiegać się student wykazujący się znaczącymi osiągnięciami naukowymi lub artystycznymi związanymi ze studiami lub znaczącymi osiągnięciami sportowymi. Przyznawanie tego stypendium określają przepisy Ministerstwa Nauki i Szkolnictwa Wyższego. Maksymalna wysokość stypendium wynosi 17 000 zł. Stypendium wypłaca się jednorazowo, ze środków finansowych przekazanych uczelni na ten cel przez ministra.

### Stypendium dla studentów niepełnosprawnych

Studenci z aktualnymi orzeczeniami mogą złożyć wniosek o stypendium dla osób niepełnosprawnych. W roku akademickim 2020/2021 wynosiło ono 2600 zł miesięcznie. Studenci i doktoranci niepełnosprawni mogą również uzyskać dopasowaną do swojej sytuacji indywidualną organizację studiów i wsparcie w postaci:

- pomocy asystenta osoby niepełnosprawnej,
- dodatkowych (wyrównawczych) zajęć dydaktycznych,
- dodatkowych zajęć z języka obcego prowadzonych z uwzględnieniem potrzeb,
- alternatywnych zajęć z wychowania fizycznego dostosowanych do możliwości,
- wydłużenia i zmiany formy zaliczenia/egzaminu,
- udostępnienia sprzętu specjalistycznego z wypożyczalni uczelnianej,
- dostosowania materiałów dydaktycznych,
- pomocy psychologa,
- pomocy doradców zawodowych,
- konsultanta ds. procesu studiowania.

Udzielaniem wsparcia zajmuje się Biuro ds. Osób z Niepełnosprawnościami oraz Opiekunowie Osób z Niepełnosprawnościami działający na wydziałach, w Bibliotece, w Studium Języków Obcych, Studium Wychowania Fizycznego i Sportu. Informacje o stypendiach, szkoleniach, wydarzeniach, konkursach skierowanych do niepełnosprawnych studentów i doktorantów są umieszczane a stronie: [pb.edu.pl/bon](https://pb.edu.pl/bon/).
