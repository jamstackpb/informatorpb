---
section: Dokumenty rekrutacyjne
bgcImage: /images
pageNumber: 28
important:
  -p1: Warunkiem przyjęcia kandydata zakwalifikowanego na studia jest złożenie kompletu dokumentów w terminie podanym w harmonogramie rekrutacji.
  -p2: Niedostarczenie dokumentów w wyznaczonym terminie oznacza rezygnację z podjęcia studiów.
---

# Dokumenty rekrytacyjne

Kandydat na studia pierwszego stopnia powinien dostarczyć następujące dokumenty:
1. > ankieta osobowa
2. > podanie o elektroniczną legitymację studencką PB (ELS PB) – w przypadku, gdy kandydat jej nie posiada
3. > świadectwo dojrzałości (lub świadectwo dojrzałości i zaświadczenie o wynikach egzaminu maturalnego z poszczególnych przedmiotów, o których mowa w ustawie o systemie oświaty lub w przypadku osób zdających maturę przed 2007 rokiem świadectwo dojrzałości i świadectwo ukończenia szkoły średniej lub inny dokument, o którym mowa w art. 69 ust. 2 ustawy Prawo o szkolnictwie wyższym i nauce)
4. > przy ubieganiu się o przyjęcie na studia na podstawie dokumentu potwierdzającego uzyskane wykształcenie wydanego za granicą dokument ten musi być:
   >
   > - zalegalizowany lub opatrzony apostille,
   > - uznany w wyniku postępowania administracyjnego kuratora oświaty za dokument potwierdzający wykształcenie (uznaniu nie podlegają dokumenty wydane za granicą, uznane na mocy umów międzynarodowych lub odpowiednich przepisów prawa),
   > - w przypadku wątpliwości dotyczących dokumentu, na podstawie którego kandydat ubiega się o przyjęcie na studia, Politechnika Białostocka ma prawo żądać przedłożenia dodatkowych dokumentów.
5. > przy ubieganiu się o przyjęcie na studia z pominięciem konkursu świadectw, oryginał dokumentu potwierdzającego uzyskanie tytułu:
   >
   > - laureata lub finalisty olimpiady stopnia centralnego,
   > - uczestnika lub medalisty zawodów sportowych,
   > - laureata konkursu międzynarodowego,
   > - laureata konkursu organizowanego przez Politechnikę Białostocką
6. > dowód wniesienia opłaty za legitymację, gdy kandydat nie posiada ELS PB
7. > oświadczenie kandydata w sprawie posiadania numeru albumu Politechniki Białostockiej
8. > zaświadczenie o braku przeciwwskazań do nauki na kierunkach studiów, na których zaświadczenie jest wymagane; zaświadczenie wydane przez lekarza medycyny pracy kandydat ma obowiązek złożyć we właściwej wydziałowej komisji rekrutacyjnej lub we właściwym dziekanacie najpóźniej do dnia rozpoczęcia zajęć dydaktycznych
9. > zgoda rodzica/opiekuna prawnego na podjęcie studiów przez osobę niepełnoletnią
10. > poświadczona przez Politechnikę Białostocką kserokopia dokumentu uprawniającego do zwolnienia z opłat zgodnie z art. 324 ust. 2 ustawy Prawo o szkolnictwie wyższym i nauce – w przypadku cudzoziemców ubiegających się o przyjęcie na studia stacjonarne prowadzone w języku polskim