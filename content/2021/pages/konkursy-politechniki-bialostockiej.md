---
section: Konkursy Politechniki Białostockiej
bgcImage: /images
pageNumber: 30
---
# Konkursy Politechniki Białostockiej
Jeszcze przed majowymi egzaminami można zapewnić sobie wstęp na studia na Politechnice Białostockiej. Uczelnia organizuje konkursy, których zwycięzcy uzyskują prawo do podjęcia studiów na wybranym kierunku z pominięciem konkursu świadectw, który obowiązuje w procesie rekrutacji. Indeksy można zdobyć w uczelnianych konkursach adresowanych do uczniów szkół średnich:
Konkurs „Matematyka stosowana” organizowany przez Centrum Popularyzacji Matematyki SIGNUM przy Wydziale Informatyki PB. Indeks na wszystkie kierunki studiów prowadzone w Politechnice Białostockiej.
Szczegóły na: [signum.pb.edu.pl/konkurs](https://www.signum.pb.edu.pl/konkurs)
Konkurs Matematyczny organizowany przez Centrum Popularyzacji Matematyki SIGNUM oraz białostocki oddział Polskiego Towarzystwa Matematycznego. Indeks na wszystkie kierunki studiów prowadzone
na Wydziale Informatyki. Szczegóły na: [konkurs.wi.pb.edu.pl](https://www.konkurs.wi.pb.edu.pl)
Konkurs „EL-ROBO-MECH” organizowany przez Wydział Mechaniczny i Wydział Elektryczny PB. Indeks na wszystkie kierunki studiów prowadzone na Wydziale Mechanicznym oraz Wydziale Elektrycznym.
Konkurs „NiesamowitaMaszyna” organizowany przez Dział Promocji PB. Indeks na wszystkie kierunki studiów prowadzone na wydziałach: Architektury, Budownictwa i Nauk o Środowisku, Elektrycznym, Inżynierii Zarządzania, Mechanicznym. Szczegóły na: [pb.edu.pl/niesamowitamaszyna](https://www.pb.edu.pl/niesamowitamaszyna)
Ogólnopolski Konkurs o Indeks Wydziału Informatyki PB w ramach Białostockiego Testu Informatyków organizowanego przez Wydział Informatyki oraz współpracujące firmy. Szczegóły na: [bti.pb.edu.pl](https://www.bti.pb.edu.pl)
Wszyscy kandydaci uprawnieni do przyjęcia na studia z pominięciem konkursu świadectw zostaną przyjęci na wybrany kierunek studiów pod warunkiem, że w terminach zgodnych z harmonogramem rekrutacji:
1. Zapiszą się na wybrany kierunek studiów w systemie IRK.
2. Uregulują opłaty związane z postępowaniem rekrutacyjnym.
3. Złożą komplet dokumentów wymaganych od kandydata na studia wraz z oryginałem dokumentu wystawionego przez organizatora olimpiady, konkursu, mistrzostw lub przez odpowiedni Polski Związek Sportowy potwierdzający uzyskany tytuł.
4. Pomyślnie zdadzą egzamin – w przypadku ubiegania się o przyjęcie na kierunek studiów, na którym obowiązuje egzamin wstępny.