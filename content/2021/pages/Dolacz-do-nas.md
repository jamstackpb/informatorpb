---
section: Dolacz do nas
bgcImage: /images
pageNumber: 46
---

### Poliyechnika białostocka - dołącz do nas

W czasie studiów warto odnaleźć osoby o podobnych pasjach i zainteresowaniach. Chcesz spełniać się społecznie? Dołącz do Samorządu Studentów Politechniki Białostockiej, który broni interesów żaków i prowadzi różnorodne akcje kulturalne i społeczne. Dzięki zaangażowaniu w prace organizacji studenckich, zwłaszcza samorządu, już od początku studiów możesz tworzyć ciekawe projekty.

Chcesz rozwijać się naukowo? Dołącz do jednego z licznych studenckich kół naukowych. Jest ich blisko 60! Wspólnie macie szansę zrealizować projekty, o których będzie głośno w całym świecie (łaziki marsjańskie, bolidy, roboty walk sumo).Możesz również dołączyć do organizacji studenckich, takich jak: Chór Politechniki Białostockiej, Studencka Agencja Fotograficzna, Niezależne Zrzeszenie Studentów, Erasmus Student Network, Business Centre Club, AEGEE.

W kilkunastu sekcjach Klubu Uczelnianego Akademickiego Związku Sportowego swoje pasje rozwija ponad 400 studentów Politechniki Białostockiej. Dołącz do treningów: lekkiej atletyki, siatkówki, koszykówki, trójboju siłowego, pływania, judo, tenisa stołowego, ergometru wioślarskiego czy kolarstwa górskiego. Więcej na: azs.pb.edu.pl

JUWENALIA

Każdego maja na kilka dni studenci przejmują władzę w mieście. Dni Kultury Studenckiej rozpoczyna kolorowa i roztańczona parada po ulicach Białegostoku. Później jest jeszcze lepiej: zabawa, koncerty i niezliczone imprezy. Juwenalia Białystok mają niepowtarzalną atmosferę.

AKADERA ostro pogrywa

87.7 FM to najbardziej rockowa fala w mieście. Radio AKADERA powie Ci wszystko o sprawach studentów oraz mieszkańców Białegostoku i okolic. AKADERA nie boi się trudnych tematów, a jej słuchacze mogą wypowiedzieć się na antenie. Nadaje muzykę rockową i alternatywną. AKADERY można posłuchać także przez internet: akadera.bialystok.pl.
