---
section: Zagraniczne wymiany studenckie
bgcImage: /images
pageNumber: 35
onImgContent: Wybrałeś studia na Politechnice Białostockiej, ale czujesz, że chciałbyś zasmakować życia akademickiego także w innych krajach? Umożliwimy Ci to!
---

### Zagraniczne wymiany studenckie

Dzięki stypendiom i programom wymiany studenckiej możesz spędzić semestr lub rok na zagranicznej uczelni, bez konieczności brania urlopu dziekańskiego (czyli przerwy w studiach). To doświadczenie nie tylko pozwoli Ci nawiązać znajomości z ludźmi z całego świata, ale otworzy horyzonty, pomoże w nauce języków i zdobyciu dobrej pracy po studiach. Wyjeżdżając na studia lub praktyki w ramach programu Erasmus+, otrzymasz stypendium w wysokości od 450 do 700 euro miesięcznie. Co roku z takiej szansy korzysta blisko pół tysiąca osób! Nasi studenci i pracownicy chętnie wyjeżdżają na uniwersytety do Włoch, Hiszpanii, Portugalii czy Danii.

[Formy międzynarodowej
wymiany studenckiej:]()

- studia na uczelni zagranicznej w jednym z 26 oferowanych krajów. Wymagania: średnia ocen z dwóch ostatnich semestrów minimum 3,2 oraz znajomość języka angielskiego na poziomie B1 lub wyższym (poświadczona przez: wewnętrzny egzamin organizowany przez BWM, wynik z egzaminu maturalnego z języka angielskiego na poziomie podstawowym min. 80% lub odpowiedni certyfikat),
- praktyki za granicą (również dla absolwentów) ze stypendium w wysokości od 550 do 620 euro miesięcznie,
- wyjazd na szkołę letnią,
- wyjazd w ramach tzw. podwójnego dyplomowania, czyli możliwość uzyskania dwóch dyplomów: Politechniki Białostockiej i uczelni partnerskiej. PB współpracuje z 16 ośrodkami akademickimi: w Chinach, Danii, Francji, Hiszpanii, Portugalii, Ukrainie, Kazachstanie, Kirgistanie, Uzbekistanie i Rosji
- wyjazd w ramach działalności studenckich kół naukowych, promocji uczelni, reprezentowania w zawodach, turniejach, prowadzenia badań naukowych, udziału w konferencjach, seminariach i innych.

W dopełnieniu formalności związanych z mobilnością studentów pomaga Biuro ds. Współpracy Międzynarodowej Politechniki Białostockiej (BWM).[Informacje: pb.edu.pl/bwm](https://pb.edu.pl/bwm/)
[FB: facebook.pl/pb.bwm](https://www.facebook.com/pb.bwm)

### Wymiany studenckie w Polsce

Warto również wiedzieć o możliwości spędzenia semestru lub roku na wymianie na innej polskiej uczelni. Podobnie jak w przypadku studiów zagranicą, to okazja do zdobycia cennego doświadczenia i poznania nowego środowiska.

Program MOSTECH umożliwia studentom polskich uczelni technicznych odbycie części studiów (zazwyczaj jednego semestru) poza uczelnią macierzystą. Lista uczelni biorących udział w programie (obecnie 25) oraz szczegółowe informacje znajdują się na stronie Komisji Akredytacyjnej Uczelni Technicznych: [kaut.agh.edu.pl/mostech](https://www.kaut.agh.edu.pl/mostech).

Z wymiany w ramach MOSTECH mogą skorzystać studenci 5. i 6. semestru studiów I stopnia oraz studenci 1., 2. i 3. (o ile nie jest to ostatni semestr studiów) semestru studiów II stopnia. Uczestnictwo w programie jest dobrowolne, realizowane na wniosek studenta.

Ze względu na pandemię działalność programu MOSTECH została zawieszona. Od semestru letniego roku akademickiego 2021/2022 planowane jest wznowienie jego działalności.

[![Oni też wyjechali w ramach Erasmus+!](/images/YT.jpg "Obejrzyj wideo: https://www.youtube.com/watch?v=_OhbSiZAhDo&t=2s")](https://www.youtube.com/watch?v=_OhbSiZAhDo&t=2s)
