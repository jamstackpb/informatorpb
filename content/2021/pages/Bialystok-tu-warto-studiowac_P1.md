---
section: Bialystok tu warto studiowac
bgcImage: /images
pageNumber: 39
---

### Białystok - tu warto studiować

W Białymstoku żyje się lepiej! Przekonasz się na własnej skórze! Z jednej strony czas płynie tu jakby wolniej, z drugiej – można korzystać ze wszystkich atrakcji oferowanych przez miasto. Koncerty, szkoły tańca, kluby sportowe, skateparki,  
teatry amatorskie, galerie sztuki, warsztaty, kluby, puby, dyskoteki, imprezy plenerowe... Jest co robić!

Co ważne, miasto jest dobrze skomunikowane, dzięki czemu nie spędzasz czasu w korkach, tylko ze znajomymi czy na rozwijaniu swoich pasji. Białystok wie, jak płynnie połączyć zasady ruchu „slow” z najnowszymi osiągnięciami techniki. Centrum miasta objęte jest siecią bezpłatnych hot-spotów – z internetu skorzystasz więc, siedząc w kafejce na miejskim rynku czy spacerując po Plantach Dodatkowym bonusem jest to, że koszty utrzymania tutaj są niższe niż w innych aglomeracjach.

Białystok, który słynie z barokowej perły architektury – Pałacu Branickich (zwanego Wersalem Północy), oferuje Ci jednocześnie niezliczone możliwości aktywnego wypoczynku w otoczeniu dzikiej przyrody. Położony jest bowiem w sercu Zielonych Płuc Polski, w regionie Podlasia, które zachwyca bogactwem fauny i flory. To idealne miejsce wypadowe. Niezależnie, czy wybierzesz rower, kajak czy piesze wycieczki – eksploruj okolice i ciesz się życiem studenta!
