---
section: Jak zapisać się na studia
bgcImage: /images
pageNumber: 22
---

Rekrutacja na studia na Politechnice Białostockiej odbywa się drogą elektroniczną przez system Internetowej Rejestracji Kandydatów (IRK):
[irk.pb.edu.pl](https://irk.pb.edu.pl)

Założone w nim konto kandydata służy nie tylko do zapisów na studia, ale też do przekazywania wyników kolejnych etapów postępowania rekrutacyjnego i innych przydatnych informacji. O zakwalifikowaniu na studia decyduje pozycja na liście rankingowej kandydatów objętych postępowaniem kwalifikacyjnym na poszczególnych kierunkach studiów (w ramach liczby oferowanych miejsc). Kwalifikacja na studia pierwszego stopnia przebiega następująco:
1. Kandydat umieszczany jest na listach rankingowych wszystkich wybranych kierunków. Na każdym kierunku ustala się grupę osób zakwalifikowanych na studia (zgodnie z liczbą oferowanych miejsc).
2. Jeżeli kandydat znajdzie się w grupie osób zakwalifikowanych na więcej niż jeden kierunek, pozostawia się jego nazwisko tylko na kierunku najwyższego priorytetu i wykreśla się go z kierunku/kierunków o priorytetach niższych.
3. Wyniki kwalifikacji podawane są do publicznej wiadomości w terminie zgodnym z harmonogramem rekrutacji.
4. Kandydaci zakwalifikowani składają komplet dokumentów w celu potwierdzenia chęci studiowania.
5. Kandydaci, którzy byli objęci postępowaniem kwalifikacyjnym, otrzymują pisemną informację o wynikach rekrutacji
# Co to są priorytety?

Kandydat może zarejestrować się na dowolną liczbę kierunków studiów. Jeśli wybiera więcej niż jeden kierunek, ustala dla każdego z nich priorytet. Kandydat zostanie zakwalifikowany na kierunek z najwyższym priorytetem, na który ma wystarczającą liczbę punktów.
