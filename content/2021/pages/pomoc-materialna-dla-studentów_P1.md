---
section: Pomoc materialna dla studentów
bgcImage: /images
pageNumber: 33
onImgContent:
  - first:
      - head: Ile wynoszą stypendia dla studentó?
      - content: Dokładną kwotę stypendium każda uczelnia ustala indywidualnie. Należy pamiętać, że wysokość stypendiów ustalana jest na okres roku akademickiego i może ulegać zmianie. Wysokość stypendiów uzależniona jest od wysokości środków, jakie uczelnia otrzymuje na ten cel z budżetu państwa.
- second:
    - head: Przykładowa wysokość stypendiów w roku akademickim 2020/2021: 
    - content1: stypendium rektora
    - value1: 1300 zł
    - content2: stypendium socjalne
    - value2: 950 zł
    - content3: zapomoga
    - value3: 750 zł
    - content4: stypendium dla osób z niepełnosprawnościami
    - value4: 2600 zł
    - content5: zwiększenie stypendium socjalnego
    - value5: 210 zł
---

## Pomoc materialna dla studentów

Studenci Politechniki Białostockiej kształcący się na studiach pierwszego i drugiego stopnia w trybie stacjonarnym lub niestacjonarnym mogą korzystać z różnych form wsparcia finansowego. Jest ono udzielane na podstawie ustawy Prawo o szkolnictwie wyższym i nauce oraz Regulaminu świadczeń dla studentów i doktorantów Politechniki Białostockiej.

W ramach środków przekazanych przez państwo uczelnia przyznaje stypendia rektora, stypendia socjalne dla studentów znajdujących się w trudnej sytuacji materialnej, stypendia dla osób niepełnosprawnych oraz zapomogi dla studentów, którzy znaleźli się przejściowo w trudnej sytuacji życiowej.

Stypendia przyznawane są na semestr lub rok akademicki (na 9 miesięcy). Jeśli ostatni rok studiów trwa jeden semestr (zgodnie z planem studiów) – stypendium jest przyznawane na okres semestru. Stypendia wypłacane są co miesiąc.

Student studiujący równocześnie na kilku kierunkach studiów może otrzymać świadczenia tylko na jednym, wybranym przez siebie kierunku, przy czym może otrzymywać wszystkie wymienione stypendia jednocześnie, jeśli spełni przesłanki do ich otrzymywania.

Student ma również możliwość otrzymania stypendium ministra za znaczące osiągnięcia naukowe, artystyczne lub sportowe. Może też aplikować o stypendium w Programie Odkrywcy Diamentów – inicjatywie Politechniki Białostockiej, której celem jest wspieranie studentów uzyskujących sukcesy w konkursach i innowacyjnych projektach.

Szczegółowy regulamin ustalania wysokości, przyznawania i wypłacania stypendiów dla studentów ustala rektor w porozumieniu z uczelnianym organem samorządu studenckiego w postaci Regulaminu przyznawania świadczeń,który dostępny jest na stronie internetowej uczelni: [pb.edu.pl/dssd/finanse-studenta](https://pb.edu.pl/dssd/finanse-studenta).

### Stypendium rektora

Ustawa gwarantuje obligatoryjne przyznanie przez uczelnię stypendium rektora, jeżeli zawnioskuje o nie student przyjęty na pierwszy rok studiów w roku złożenia egzaminu maturalnego, który jest:

- laureatem olimpiady międzynarodowej albo laureatem lub finalistą olimpiady stopnia centralnego, o których mowa w przepisach o systemie oświaty,
- medalistą co najmniej współzawodnictwa sportowego o tytuł Mistrza Polski w danym sporcie, o którym mowa w przepisach o sporcie.

Stypendium na wyższych latach może otrzymać student, który uzyskał wyróżniające wyniki w nauce, ma osiągnięcia naukowe, artystyczne lub osiągnięcia sportowe we współzawodnictwie co najmniej na poziomie krajowym. Stypendium rektora przyznaje się nie więcej niż 10% studentów na określonym kierunku studiów.

### sypendium socjalne

Podstawą przyznania stypendium socjalnego jest trudna sytuacja materialna studenta, określona wysokością dochodu na osobę w rodzinie studenta. Próg dochodu uprawniający do ubiegania się o stypendium socjalne ustala rektor w porozumieniu z uczelnianym organem samorządu studenckiego, w granicach od 668,20 zł do 1051,70 zł netto miesięcznie na osobę w rodzinie. W Politechnice Białostockiej próg ten od kilku lat ustalany jest na poziomie 1043,90 zł. Oznacza to, że każdy
