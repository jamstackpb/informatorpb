---
section: Akademiki Politechniki Białostockiej
bgcImage: /images
pageNumber: 37
---

Jakie są koszty utrzymania studenta, gdy ten uczy się poza domem? Największe wiążą się z zakwaterowaniem. Kolejne – opłaty za wyżywienie korzystanie z komunikacji miejskiej czy rozrywkę – w przypadku Białegostoku są niższe niż w większych miastach w Polsce.

W Białymstoku można znaleźć pokoje do wynajęcia już od 400 zł za miesiąc. Wynajem kawalerki to koszt 600–1500 zł. Za większe mieszkanie trzeba będzie zapłacić około 2000 zł za miesiąc.

### Akademiki Politechniki Białostockiej

W czterech domach studenckich oferujemy blisko 1200 miejsc. Zamieszkać w nich mogą osoby studiujące na wszystkich uczelniach, ale pierwszeństwo mają studenci Politechniki Białostockiej. Dlaczego warto zamieszkać w akademiku?
• Domy studenta położone są na kampusie głównym Politechniki Białostockiej przy ul. Zwierzynieckiej. To niemal centrum miasta! Tuż obok akademików znajdują się przystanki autobusowe oraz stacje rowerów miejskich, dzięki czemu można dojechać do każdego miejsca w Białymstoku. W sąsiedztwie
akademików jest park Zwierzyniecki, oferujący ścieżki spacerowe i trasy biegowe.
• Pokoje są w pełni umeblowane, posiadają łącza internetowe. Łazienka z umywalkami i prysznicami jest wspólna dla czterech pokoi. W Domu Studenta DELTA łazienka jest wspólna dla dwóch pokoi, a w Alfie oraz Gammie – jedynie w części segmentów.
• Mieszkańcy akademików mogą korzystać z nowocześnie wyposażonych kuchni, pralni, suszarni oraz pomieszczenia do przechowywania rowerów.
• W jednym z akademików znajduje się klub studencki, w którym studenci mogą wspólnie spędzić czas, pouczyć się lub zagrać w ping-ponga, bilard czy rzutki. W Domu Studenta BETA można smacznie zjeść w stołówce „Zielony Nosorożec”. W Domu Studenta ALFA jest też przychodnia lekarska. Podanie o przyznanie miejsca w Domu Studenta należy wysłać mailem po ogłoszeniu wyników postępowania rekrutacyjnego. Obecnie dwa akademiki są remotowane(zakończenie prac planowane jest na koniec roku 2021).
