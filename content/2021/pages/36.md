---
section: Kształcenie zdalne
bgcImage: /images
pageNumber: 36
---

## Kształcenie zdalne na Politechnice Białostockiej

Oprócz tradycyjnych zajęć dydaktycznych na uczelni Politechnika Białostocka kształci swoich studentów i doktorantów, korzystając z metod i technik kształcenia na odległość. Formy e-learningowe stanowią wsparcie tradycyjnego toku nauczania.

W związku z tym, aby w pełni korzystać z kształcenia zdalnego oraz e-zasobów naszej uczelni (m.in. Platforma Edukacyjna CKZ, platformy wydziałowe, Microsoft Teams oraz publikacje Oficyny Wydawniczej PB w wersjach PDF), naszym studentom zalecamy posiadanie: komputera/laptopa, kamerki, mikrofonu, stałego łącza internetowego.

[Platforma Edukacyjna CKZ]()

Podstawowym narzędziem do zapewnienia ciągłości procesu kształcenia naszych studentów jest Platforma Edukacyjna Centrum Kształcenia Zdalnego PB, czyli portal edukacyjny „Eduportal”. Serwis ma pełne wsparcie standardu WCAG 2.0 na poziomie AA, które umożliwia korzystanie z portalu także osobom z niepełnosprawnościami. Logowanie do portalu edukacyjnego Eduportal następuje ze strony ckz.pb.edu.pl. Dane do logowania są takie same jak do systemu USOSweb.

Platforma umożliwia współpracę między użytkownikami – wymianę pomysłów, doświadczeń i materiałów edukacyjnych, a także tworzenie i zarządzanie szkoleniami, testami i egzaminami dla studentów. To wszystko zapewnia warunki do realizacji kształcenia w szerokim zakresie synchronicznej i asynchronicznej teleedukacji. Nauczyciele akademiccy mogą tu prowadzić zajęcia online, udostępniać materiały dydaktyczne, prowadzić konsultacje, czaty i wirtualne klasy. Studenci, oprócz korzystania z tych użyteczności, mogą wypełniać interaktywne kursy i testy, uczestniczyć w wideokonferencjach i grupach dyskusyjnych.

Trwają intensywne prace nad rozszerzeniem funkcjonalności platformy CKZ i opracowaniem autorskiego systemu kształcenia zdalnego na Politechnice Białostockiej.

[Platformy wydziałowe]()

Wydziały Informatyki oraz Wydział Mechaniczny udostępniają swoje zasoby e-learningowe na platformie Moodle.

Szczegóły na Platformie e-learningowej Wydziału Mechanicznego: [e-laboratoria. wm.pb.edu.pl/platforma](https://82.139.131.48/moodle/)

Szczegóły na Platformie e-learningowej Wydziału Informatyki: [cez2.wi.pb.edu.pl/moodle](https://cez2.wi.pb.edu.pl/moodle/)

[Microsoft Teams]()

Studenci Politechniki Białostockiej na czas studiów otrzymują dostęp do pakietu Microsoft Office 365. W jego skład wchodzi platforma Teams, która zawiera zestaw narzędzi i usług służących współpracy zespołowej. Dostęp do aplikacji studenci uzyskują po zalogowaniu się na stronie: [www.office.com](https://www.office.com/).

Przejdź na stronę:
[https://bit.ly/klasa_konfucjanska_pb](https://pb.edu.pl/klasa-konfucjanska/)
